1 Svensk författningssamling Lag om ändring i arbetsmiljölagen (1977:1160) Utfärdad den 4 juni 2020 Enligt riksdagens beslut1 föreskrivs att 6 kap. 17 § arbetsmiljölagen (1977:1160)2 ska ha följande lydelse. 6 kap. 17 §3 De som genomgår utbildning ska av huvudmannen för utbildningen ges tillfälle att medverka i arbetsmiljöarbetet på arbetsstället, om det är rimligt med hänsyn till utbildningens art och utbildningsperiodens längd. Omfattningen och utformningen av elevernas deltagande i skolans arbets- miljöarbete ska anpassas efter deras ålder, mognad och förutsättningar i övrigt när det gäller 1. elever i förskoleklass och i lägre årskurs än årskurs 7 i grundskolan, specialskolan och i motsvarande utbildningar samt i sameskolan, 2. elever i grundsärskolan, gymnasiesärskolan och motsvarande utbild- ningar, och 3. elever i kommunal vuxenutbildning som särskild utbildning. Elever i grundskolans årskurs 7–9, specialskolans årskurs 7–10 och gym- nasieskolan samt motsvarande utbildningar företräds i arbetsmiljöarbetet av elevskyddsombud. De som genomgår eftergymnasial utbildning och annan utbildning för vuxna än kommunal vuxenutbildning som särskild utbildning företräds i arbetsmiljöarbetet av studerandeskyddsombud. Ett studerandeskyddsombud ska vara minst 18 år. Denna lag träder i kraft den 1 juli 2020. På regeringens vägnar EVA NORDMARK Catharina Nordlander (Arbetsmarknadsdepartementet) 1 Prop. 2019/20:105, bet. 2019/20:UbU22, rskr. 2019/20:300. 2 Lagen omtryckt 1991:677. 3 Senaste lydelse 2010:856. SFS 2020:449 Publicerad den 6 juni 2020