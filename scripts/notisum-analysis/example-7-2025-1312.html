<div class="the-document has-sections area"><div data-chunkno="1" class="document-chunk"><div class="document"><meta http-equiv="Content-Type" content="text/html; charset=UTF-8"><div class="maincontent"><article class="sfs" id="SFS2025-1312"><div class="lovhead"><h1 id="SFS2025-1312_GENH0000"><p class="text"><a class="ref" href="/rn/goext.aspx?ref=20251312&amp;lang=sv">SFS 2025:1312</a></p><span style="color: red"><published></published></span><span style="color: red"><statute-title></statute-title></span><span style="color: red"><issued></issued></span><span style="color: red"><group></group></span><p class="text">Senaste ändring: -, författningstexten ändras när ändring trätt ikraft.</p></h1></div><div class="body" id="SFS2025-1312_BODY0001"><section class="kapitel N1 ann zoomable clippable notable" id="SFS2025-1312_K3"><div class="N2"><section class="ann clippable zoomable notable alertable" id="SFS2025-1312_K3_P12J"><div class="element-body annzone"><h3 class="paragraph"><span class="kapitel">3 kap.</span> 12 j §</h3><p class="text" id="SFS2025-1312_K3_P12J_S1">Inför eller i samband med att ett barn i förskolan eller i pedagogisk omsorg enligt 25 kap. 2 § övergår till grundskolan, anpassade grundskolan, specialskolan eller sameskolan ska den förskoleenhet eller verksamhet som barnet lämnar till den mottagande skolenheten överlämna sådana uppgifter om barnet som behövs för att underlätta övergången för barnet.</p><p class="text" id="SFS2025-1312_K3_P12J_S2">Inför eller i samband med att en elev i grundskolan, anpassade grundskolan, specialskolan, sameskolan, gymnasieskolan eller anpassade gymnasieskolan övergår från skolformen till en annan av de angivna skolformerna ska den skolenhet som eleven lämnar, utöver vad som följer av 4 b §, till den mottagande skolenheten överlämna sådana uppgifter om eleven som behövs för att underlätta övergången för eleven. Detsamma gäller om eleven byter skolenhet inom skolformen.</p><p class="text" id="SFS2025-1312_K3_P12J_S3">När en elev byter skolform från grundskolan eller anpassade grundskolan till gymnasieskolan eller anpassade gymnasieskolan, ska den mottagande skolenheten skyndsamt informera den överlämnande skolenheten om att skolenheten har tagit emot eleven, om det inte är obehövligt.</p><p class="text" id="SFS2025-1312_K3_P12J_S4">När den som deltar eller har deltagit i kommunal vuxenutbildning i svenska för invandrare övergår till sådan utbildning hos en annan huvudman, ska den huvudman som personen lämnar överlämna en kopia av den individuella studieplanen enligt 20 kap. 8 a § till den mottagande huvudmannen.</p></div></section></div></section><section class="kapitel N1 ann zoomable clippable notable" id="SFS2025-1312_K28"><div class="N2"><section class="ann clippable zoomable notable alertable" id="SFS2025-1312_K28_P12"><div class="element-body annzone"><h3 class="paragraph"><span class="kapitel">28 kap.</span> 12 §</h3><p class="text" id="SFS2025-1312_K28_P12_S1">Beslut av en kommun eller en region får överklagas till Skolväsendets överklagandenämnd i fråga om</p><ol class="list" type="1"><li><p class="text">barns mottagande i anpassade grundskolan enligt 7 kap. 5 § eller tillhörighet till anpassade grundskolans målgrupp enligt 7 kap. 5 b §,</p></li><li><p class="text">uppskjuten skolplikt enligt 7 kap. 10 § andra stycket,</p></li><li><p class="text">skolpliktens förlängning enligt 7 kap. 13 § eller skolpliktens upphörande enligt 7 kap. 14 §,</p></li><li><p class="text">mottagande av en elev från en annan kommun enligt 10 kap. 25 § eller 11 kap. 25 §,</p></li><li><p class="text">åtgärder enligt 10 kap. 29 § tredje stycket för en elev som inte bor hemma,</p></li><li><p class="text">placering vid en annan skolenhet än den vårdnadshavare önskar enligt 10 kap. 30 § andra stycket eller 11 kap. 29 § andra stycket och rätt att gå kvar vid en resursskola enligt 10 kap. 31 b § andra stycket eller 11 kap. 30 b § andra stycket,</p></li><li><p class="text">mottagande i första hand enligt 16 kap. 36 §, mottagande enligt 17 kap. 14 § när det gäller en utbildning i gymnasieskolan som utformats för en grupp elever, mottagande enligt 17 a kap. 18 §, mottagande i första hand enligt 19 kap. 29 § första stycket eller mottagande enligt 22 kap. 14 §,</p></li><li><p class="text">tillhörighet till målgruppen för anpassade gymnasieskolan enligt 18 kap. 5 eller 7 §,</p></li><li><p class="text">mottagande till kommunal vuxenutbildning enligt 20 kap. 13 §, 14 § andra stycket, 22 eller 33 §,</p></li><li><p class="text">upphörande av utbildningen för en elev i kommunal vuxenutbildning enligt 20 kap. 9 § andra stycket,</p></li><li><p class="text">att på nytt bereda kommunal vuxenutbildning enligt 20 kap. 9 § tredje eller fjärde stycket,</p></li><li><p class="text">åtagande om interkommunal ersättning enligt 20 kap. 21 a §,</p></li><li><p class="text">förlängning av rätten till kommunal vuxenutbildning i svenska för invandrare enligt 20 kap. 31 a § andra stycket, eller</p></li><li><p class="text">rätt till utbildning eller annan verksamhet för någon som avses i 29 kap. 2 § andra stycket 3.</p></li></ol><p class="text" id="SFS2025-1312_K28_P12_S2">Beslut som avses i första stycket 1, 4 och 7–13 får överklagas endast av barnet, eleven eller den sökande.</p></div></section></div></section></div><footer class="back" id="SFS2025-1312_BACK0001"><span style="color: red"><signed></signed></span></footer></article></div></div></div></div>