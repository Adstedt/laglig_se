<html>
  <head></head>
  <body>
    <article class="sfs" id="SFS2025-490">
      <div class="lovhead">
        <h1 id="SFS2025-490_GENH0000">
          <p class="text">SFS 2025:490</p>
          <p class="text">
            Förordning om ändring i förordningen (2009:607) med instruktion för
            Konsumentverket
          </p>
        </h1>
        <p class="text">Utfärdad den 22 maj 2025</p>
      </div>
      <div class="body" id="SFS2025-490_BODY0001">
        <p class="text" id="SFS2025-490_P1">
          Regeringen föreskriver att 3 § förordningen (2009:607) med instruktion
          för Konsumentverket ska ha följande lydelse.
        </p>
        <section class="ann" id="SFS2025-490_P3">
          <div class="element-body annzone">
            <h3 class="paragraph">
              3 §<sup class="footnote"
                ><a
                  class="footnote-link"
                  data-toggle="popover"
                  data-contentid="#SFS2025-490.FOOTNOTE.1"
                  >1)
                </a></sup
              >
            </h3>
            <dl class="collapse footnote-content" id="SFS2025-490.FOOTNOTE.1">
              <dt>1)</dt>
              <dd><p class="text">Senaste lydelse 2023:734.</p></dd>
            </dl>
            <p class="text" id="SFS2025-490_P3_S1">
              Myndigheten ska utöver uppgifterna i 1 och 2 §§
            </p>
            <ol class="list" type="1">
              <li>
                <p class="text">
                  bevaka och analysera marknaderna ur ett konsumentperspektiv
                  samt vid behov vidta eller föreslå åtgärder,
                </p>
              </li>
              <li>
                <p class="text">
                  bevaka och analysera förutsättningarna för konsumenter att
                  agera på ett ur miljösynpunkt hållbart sätt,
                </p>
              </li>
              <li>
                <p class="text">
                  stödja, med bl.a. utbildning och information,
                  konsumentverksamhet i kommunerna i frågor som rör
                  konsumentskydd och konsumentlagstiftning samt budget- och
                  skuldrådgivning,
                </p>
              </li>
              <li>
                <p class="text">
                  utföra pris- och konsumtionsundersökningar som kan utgöra
                  underlag för regeringens beslut om riksnorm enligt 12 kap. 1 §
                  första stycket socialtjänstförordningen (2025:468),
                </p>
              </li>
              <li>
                <p class="text">
                  bistå Försäkringskassan med ett referensmaterial om vad som
                  utgör normala levnadskostnader i syfte att underlätta
                  Försäkringskassans bedömning av merkostnader på grund av
                  funktionsnedsättning,
                </p>
              </li>
              <li>
                <p class="text">
                  vara kontaktmyndighet för svenska myndigheters samarbete med
                  myndigheter inom EES och med Europeiska kommissionen i
                  konsumentrelaterade frågor som rör informationssamhällets
                  tjänster enligt lagen (2002:562) om elektronisk handel och
                  andra informationssamhällets tjänster,
                </p>
              </li>
              <li>
                <p class="text">
                  vara kontaktmyndighet enligt
                  <a class="ref" href="/rn/document/?id=CELEX32017R2394"
                    >Europaparlamentets och rådets förordning (EU) 2017/2394</a
                  >
                  av den 12 december 2017 om samarbete mellan de nationella
                  myndigheter som har tillsynsansvar för
                  konsumentskyddslagstiftningen och om upphävande av förordning
                  (EG) nr 2006/2004,
                </p>
              </li>
              <li>
                <p class="text">
                  fullgöra de uppgifter som en behörig myndighet har enligt
                  <a class="ref" href="/rn/document/?id=CELEX32017R2394"
                    >Europaparlamentets och rådets förordning (EU) 2017/2394</a
                  >, i fråga om att kontrollera att sådana regler som
                  myndigheten har tillsyn över följs,
                </p>
              </li>
              <li>
                <p class="text">
                  bistå konsumenter vid gränsöverskridande tvister samt
                  samarbeta och utbyta information med alternativa
                  tvistlösningsorgan enligt artikel 14 respektive 17 i
                  Europaparlamentets och rådets direktiv 2013/11/EU av den 21
                  maj 2013 om alternativ tvistlösning vid konsumenttvister och
                  om ändring av förordning (EG) nr 2006/2004 och direktiv
                  2009/22/EG, i den ursprungliga lydelsen,
                </p>
              </li>
              <li>
                <p class="text">
                  vara kontaktpunkt för tvistlösning online enligt
                  <a class="ref" href="/rn/document/?id=CELEX32013R0524"
                    >Europaparlamentets och rådets förordning (EU) nr
                    524/2013</a
                  >
                  av den 21 maj 2013 om tvistlösning online vid konsumenttvister
                  och om ändring av förordning (EG) nr 2006/2004 och direktiv
                  2009/22/EG,
                </p>
              </li>
              <li>
                <p class="text">
                  fullgöra de skyldigheter som en behörig myndighet har enligt
                  Europaparlamentets och rådets direktiv 2014/17/EU av den 4
                  februari 2014 om konsumentkreditavtal som avser
                  bostadsfastighet och om ändring av direktiven 2008/48/EG och
                  2013/36/EU och förordning (EU) nr 1093/2010, i den
                  ursprungliga lydelsen, inom ramen för sin befogenhet och i
                  fråga om att kontrollera att sådana regler som myndigheten har
                  tillsyn över följs,
                </p>
              </li>
              <li>
                <p class="text">
                  fullgöra uppgifter som svensk representant i nätverket av
                  europeiska konsumentcentrum,
                </p>
              </li>
              <li>
                <p class="text">
                  ta fram och utveckla statistik inom sitt verksamhetsområde,
                  och
                </p>
              </li>
              <li>
                <p class="text">
                  vara godkänd enhet för väckande av grupptalan enligt 9 § lagen
                  (2023:730) om grupptalan till skydd för konsumenters
                  kollektiva intressen.
                </p>
              </li>
            </ol>
          </div>
        </section>
      </div>
      <footer class="back" id="SFS2025-490_BACK0001">
        <section class="in-force-info" id="SFS2025-490_IN_FORCE_INFO0001">
          <h2>Ikraftträdande- och övergångsbestämmelser</h2>
          <dl class="in-force">
            <dt class="in-force" id="SFS2025-490_IKRAFT-SFS2025-490">
              <a
                title="1"
                class="change-sfs-nr"
                href="/rn/goext.aspx?ref=2025490&amp;lang=sv"
                >SFS&nbsp;2025:490</a
              >
            </dt>
            <dd class="in-force">
              <p class="text">
                Denna förordning träder i kraft den 1 juli 2025.
              </p>
              <p class="text">På regeringens vägnar</p>
              <p class="text">ERIK SLOTTNER</p>
              <p class="text">Linda Utterberg<br />(Finansdepartementet)</p>
            </dd>
          </dl>
        </section>
      </footer>
    </article>
  </body>
</html>
