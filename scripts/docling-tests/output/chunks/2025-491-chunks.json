[
  {
    "chunk_id": 0,
    "text": "Utfärdad den 22 maj 2025\nRegeringen föreskriver att 1 § förordningen (2009:955) om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning ska ha följande lydelse.",
    "text_length": 243,
    "headings": [
      "SFS 2025:491 Förordning om ändring i förordningen (2009:955) om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning"
    ],
    "doc_items_count": 2
  },
  {
    "chunk_id": 1,
    "text": "1)\nSenaste lydelse 2021:852.\nI denna förordning finns föreskrifter om statsbidrag till juridiska personer som i sin verksamhet tillhandahåller sådan meningsfull sysselsättning som avses i 8 kap. 10 § andra stycket socialtjänstlagen (2025:400) till personer som på grund av en psykisk funktionsnedsättning möter betydande svårigheter i sin livsföring och som inte står till arbetsmarknadens förfogande.\nMålen med statsbidraget är att förstärka och komplettera kommunernas och regionernas insatser för att ge personer med en psykisk funktionsnedsättning\n1. ett varierat utbud av meningsfull sysselsättning,\n2. ökad valfrihet genom att urvalet av sysselsättningsplatser lokalt utökas och breddas,\n3. en sysselsättning som är särskilt anpassad till den enskildes förutsättningar och som stärker hans eller hennes möjligheter att leva ett självständigt liv, och\n4. bättre möjligheter att övergå eller återgå till studier, praktik eller arbete på den reguljära arbetsmarknaden.",
    "text_length": 971,
    "headings": [
      "SFS 2025:491 Förordning om ändring i förordningen (2009:955) om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning",
      "1 § 1)"
    ],
    "doc_items_count": 8
  },
  {
    "chunk_id": 2,
    "text": "[SFS 2025:491](\\rn\\goext.aspx?ref=2025491&lang=sv)\nDenna förordning träder i kraft den 1 juli 2025.",
    "text_length": 99,
    "headings": [
      "SFS 2025:491 Förordning om ändring i förordningen (2009:955) om statsbidrag till vissa juridiska personer som tillhandahåller meningsfull sysselsättning till personer med psykisk funktionsnedsättning",
      "Ikraftträdande- och övergångsbestämmelser"
    ],
    "doc_items_count": 2
  }
]
